Ar an mbealach abhaile bhí ar an madra dul thar droichead adhmaid. Dhearc sé síos ins an uisce agus chonaic sé madra eile thíos faoi agus píosa breá feola ina bhéal aige. Tháinig éad an domhain air. Sheas sé agus chuir sé colg air féin. Rinne an madra a bhí ins an uisce an cleas céanna. Chuir sin ar buile ar fad é agus céard a dhéanfadh sé ach an feoil a ligean uaidh agus léim san uisce ag ionsaí an mhadra eile, mar shíl sé.